<!DOCTYPE html>
<html lang="en">
<head>
	<meta charset="UTF-8">
	<title>練習5-1</title>
</head>
<body>
	<h1>我的練習5-1</h1>
	<p>太極者，無極而生，陰陽之母也[1]。動之則分，靜之則合，無過不及，隨曲就伸。人剛我柔謂之「走」，我順人背謂之「粘」，動急則急應，動緩則緩隨，雖變化萬端，而理唯一貫[2]。由著熟而漸悟懂勁，由懂勁而階及神明，然非用力之久[3]，不能豁然貫通焉。
虛領頂勁，氣沉丹田。不偏不倚，忽隱忽現。左重則左虛，右重則右杳。仰之則彌高，俯之則彌深。進之則愈長，退之則愈促。一羽不能加，蠅蟲不能落。人不知我，我獨知人，英雄所向無敵，蓋皆由此而及也。
斯技旁門甚多，雖勢有區別，概不外乎壯欺弱、慢讓快耳。有力打無力，手慢讓手快，是皆先天自然之能，非關學力而有為也。察「四兩撥千斤」之句，顯非力勝；觀耄耋能禦眾之形，快何能為？
立如平準，活似車輪，偏沉則隨，雙重則滯。每見數年純功，不能運化者，率皆自為人制，雙重之病未悟耳。欲避此病，須知陰陽。粘即是走，走即是粘，陰不離陽，陽不離陰，陰陽相濟，方為懂勁。懂勁後，愈練愈精，默識揣摩，漸至從心所欲。本是「捨己從人」，多誤「捨近求遠」，所謂「差之毫厘，謬之千里」，學者不可不詳辨焉，是為論。
註云：此論句句切要在心，並無一字陪襯，非有夙慧，不能悟也。先師不肯妄傳，非獨擇人，亦恐枉費工夫耳。</p>
	<p>Lorem ipsum dolor sit amet, consectetur adipisicing elit, sed do eiusmod
	tempor incididunt ut labore et dolore magna aliqua. Ut enim ad minim veniam,
	quis nostrud exercitation ullamco laboris nisi ut aliquip ex ea commodo
	consequat. Duis aute irure dolor in reprehenderit in voluptate velit esse
	cillum dolore eu fugiat nulla pariatur. Excepteur sint occaecat cupidatat non
	proident, sunt in culpa qui officia deserunt mollit anim id est laborum.</p>
</body>
</html>